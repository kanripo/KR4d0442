# -*- mode: mandoku-view; -*-
#+TITLE: 竹素山房詩集
#+DATE: 2015-08-25 00:09:20.706293
#+PROPERTY: ID KR4d0442
#+PROPERTY: BASEEDITION WYG    
#+PROPERTY: JUAN 卷二
<pb:KR4d0442_WYG_002-1a>¶
欽定四庫全書¶
　竹素山房詩集巻二¶
　　　　　　　　　　　　元　吾丘衍　撰¶
　　書陳道士止酒詩後¶
真樂不在酒髙吟豈為狂誰能採菊似陶令籬東若待¶
江州王陳仙紫霞客脱洒吾所識天瓢不染人世香曽¶
向瑶臺醉春色玉桃屢食王母笑眉髮千年若年少世¶
人徃徃猶見之對人但寫空中辭長江滔滔九江水江¶
<pb:KR4d0442_WYG_002-1b>¶
流注海無窮巳錦腸光射虹影昏未必塵漿可濡此陽¶
春從昔和者稀大音既發餘音低隋侯明月照車乘紛¶
紛魚目空塵泥髙陽小飲夸漢祖伯倫荷鍤終何補君¶
不見餐霞樓上飛鳳凰釀玉蟻穴蒼苔荒¶
　　春夜對月¶
夜色春仍好樓虚滿月華淡烟同引索暖桂不成花望¶
影弦初上憑髙月為賖芳林漸葉宻更起故林鴉¶
　　題牡丹圖¶
<pb:KR4d0442_WYG_002-2a>¶
九天霞色染精神髙與羣芳别帝臣彷佛沉香亭下意¶
何當重見謫仙人¶
　　洛城曉¶
洛陽曉氣浮春空花風漾暖香濛濛油車碧鈿金騕裊¶
染露蹴烟移海紅回廊複宫洞房隔夢入瑶臺買春色¶
疊栁蛾眉蜀帳昏誤識銅駝錦香陌鸞悲鏡舞秋茫茫¶
簾移日光春晝長春晝長恨春草胡蝶飛來髩先老¶
　　戊申二月八日春社¶
<pb:KR4d0442_WYG_002-2b>¶
宰肉陳平老祈年舊禮傳雜花芳艸外新燕暖風前東¶
越猶糠覈西山自管絃村民思社雨把酒對青年¶
　　好雨¶
好雨來還歇霏霏入暮多蘚牆遺舊濕庭樹忽新柯生¶
意能如此黎民喜若何田疇近東作為美玉山禾¶
　　仙人藍采和像¶
紫府仙人號采和酒壚曽見幾回過青錢謾引痴兒笑¶
未必仙機在踏歌¶
<pb:KR4d0442_WYG_002-3a>¶
　　白描倦繡圖¶
烟茸霧態玉芙蓉啼鳥無聲小院空誰信傷心蝴蝶夣¶
却因秋色怨東風¶
　　戊申嘉稔¶
南畝晨烟白西風萬寶成人民減饑色井陌聚歡聲髙¶
廩還堪賦饞烏為浪驚耕耘豈吾事轉覺媿平生¶
　　胡穆仲輓歌詞¶
出處嗟吾道窮經獨暮年凋零魯先哲感激漢遺賢青¶
<pb:KR4d0442_WYG_002-3b>¶
簡餘心在金華客夣懸寥寥想孤鶴弔影白雲邊¶
　　種竹¶
近種牆陰竹幽人此見分巳添瀟灑趣不礙徃來雲書¶
帙光能映林泉志頗欣秋風生意好翠氣日氤氲¶
　　除夜雪中¶
萬火千門俗浮天萬井烟雪中逢此夕老去惜殘年栢¶
葉寒新採椒花喜屢傳春風幸可待更雨坐燈前¶
　　王復元輓歌詞¶
<pb:KR4d0442_WYG_002-4a>¶
昔赴公車日官占忤大臣歸來從白首老去有蒼昊泉¶
石心何固文章氣益神談𤣥竟絡絶愴惻重傷神¶
　　仇仁父解秩建康有新文曰金淵集¶
老去陶元亮歸來向子平鄉闗成久别故舊喜相迎卜¶
宅來江燕移尊笑海鯨新傳浣花句未怪作金聲¶
　　送商繼顯¶
昔送春水别悠悠嵗華遷亷車忽東來清風滿長川我¶
家衡門古城曲養素居真抱幽獨少年未免笑陳平委¶
<pb:KR4d0442_WYG_002-4b>¶
巷何人重干木君能下士傾里閭時恒過我談詩書丈¶
夫貴義乃如此髙懐可似東平徐鳳凰銜書紫雲闕驛¶
使連催向春發此行莫嗟老相隨尚父猶能賛綸綍青¶
雲萬里何茫茫㝠鴻不飛天路長瀛洲松桂各有意未¶
應(闕/)笑孤蘭芳人間聚散豈得已義士由來重知巳璅¶
陵舊隱固依然東山須為蒼生起¶
　　漢㑹稽銅虎符¶
牙璋舊制此能存銘刻昭昭漢後元太守未慚司馬狥¶
<pb:KR4d0442_WYG_002-5a>¶
未信左契不虚言¶
　　銅韋皋像¶
貞元美化出成都遺愛文翁道豈殊三寸青銅人未識¶
可堪指㸃笑侏儒¶
　　馬虛中為廬山黄尊師畫西湖烟雨¶
湖山秀絶錢塘西六鼇截岸開雲霓瑶峯綵樹綺羅色¶
孰將烟雨㸔㝠迷昔年繁華有如此金碧樓䑓畫圖裏¶
今來觀畫想當年一片生綃但烟水紫霞道士璚樓仙¶
<pb:KR4d0442_WYG_002-5b>¶
棲真養素𤣥又𤣥含毫深霧入幽思寫開十里玻璃天¶
玻璃浮天漾天色倒影斜分雨雲墨元暉有意共蒼茫¶
豈在西孃艷彫飾晴天散雨東風吹雨收巳覺非當時¶
它年攜此故山去松風灑瀑遥相思¶
　　周達可隨奉使過真臘國作書紀風俗因贈三首¶
裸壤無霜雪西南極目天豈知雲海外不到斗牛邊異¶
域聞周化竒觀及壯年揚雄好風俗一一問張騫¶
絶域通南舶炎方接海濤神仙比徐市使者得王敖異¶
<pb:KR4d0442_WYG_002-6a>¶
俗書能記夷音孰解操相㸔十年外回首興滔滔¶
漢界踰銅柱蠻邦近越裳逺行隨使節蹈海及殊方鴃¶
舌勞重譯龍波極大荒異書君已著未許劒埋光¶
　　因上人以所畫陶隱居留别¶
真僧寄人間雲影落大地倐來無本行暫止寧有意嘗¶
覽物外史覺士吾所欽擾擾萬境中丹葩耀陽林徃年¶
識因公古貌白毫相今年重相逢逺意益踈放金策掛¶
山壁衲衣懸竹枝了然離言辭明珠浄摩尼陶公古仙¶
<pb:KR4d0442_WYG_002-6b>¶
人道備入海岳寫容寄遐思神交慰寥邈一鏡攝衆影¶
萬有道所將相送湖水隂空雲起蒼茫¶
　　演上人歸雪峯¶
昔誦梁苑賦雪山峙西方茲峰一何髙玉影發夜灮演¶
公禪門秀法海一葦航逺叅天目僧回憇中峰旁向我¶
説方外飛鴻㸃滄浪雪飛本無花雪盡復何有豈如故山¶
中寒光射牛斗學道當解此純白含性宗想同覺禪師¶
空山對芙蓉¶
<pb:KR4d0442_WYG_002-7a>¶
　　洪崖圖¶
神物相隨似六丁千年一到洛陽城世人若欲知名字¶
問取山中衞叔卿¶
　　(題闕/)¶
徐市(音/弗)樓船入紫烟咸陽宫殿夣三泉華山雲白青松¶
老却笑秦皇不得仙¶
　　鄭中行欲聽洞簫¶
我有鳳玉管琅然韞天音能令鍾子期不聽山水琴鄭¶
<pb:KR4d0442_WYG_002-7b>¶
叟識我趣入郭迺見尋語意不盡言髙情寄長吟何當¶
良夜秋逸舉懐古今舟泛碧水月聲揺紫雲林揮手絶¶
世念與君契遐心¶
　　桃源¶
避世成仙豈怨秦翠霞丹靄景長春不因野水流花出¶
此地何由識晉人¶
　　海棠¶
困雨愁烟濕錦絲脂痕輕染㝡嬌枝曲闌長斷春風晩¶
<pb:KR4d0442_WYG_002-8a>¶
花未開時色已衰¶
　　暮烟効韋蘓州¶
冉冉浮素空悠悠隔秋樹幽禽何處來冲破怱飛去¶
　　雨後¶
小橋一夜生春水得意鸕鷀㺯淺深却喜東風愛顔色¶
細吹不遣落花沉¶
　　初夏¶
竹樹吹涼滿檻前南風收雨淡無烟晴雲一片㸔如雪¶
<pb:KR4d0442_WYG_002-8b>¶
我欲呼來直上天¶
　　湘妃牋¶
湘水一萬頃九疑共茫然南廵嘆重華影落蒼梧烟娥¶
皇與女英泪洒泣野泉竹冷濕幽翠鸞飛望寥天淒涼¶
水雲飄䰟斷五十絃曲盡人不忘才子遺妙篇觀此拂¶
空素南風起樓前¶
　　送陳渭叟還葛溪景徳觀¶
葛溪去錢塘一百三十里仙人有遺迹丹光玉泉水昔¶
<pb:KR4d0442_WYG_002-9a>¶
年左仙翁九鍊金色紫服之上雲漢人仰空劍履橘亭¶
一何幽笑爾千樹李蘓耽亦仙人臨水昔種此渭叟得¶
真道羞將釣璜比摘芳咽金液汲井漱晨齒遥追兩仙¶
趣撫掌白雲裡居山十二載松雪自知己歸去請勿遲¶
龎公厭城市¶
　　答吳仁甫¶
列子居鄭甫舊與南郭鄰連牆不相過跡逺道愈親多¶
君卜歸意樓望湖水濵玉壺照青夫游躍見紫鱗終久¶
<pb:KR4d0442_WYG_002-9b>¶
一相訪西山望氤氲¶
　　長江巨浪圖¶
巻中秋色似江臯已覺軒忩走六鼇笑我氣呑雲夣澤¶
更將椽筆起波濤¶
　　醱醅¶
銀河瀉液迎春風揺光泛影琉璃鍾芙蓉泣霜膩香薄¶
石髓滴花浮玉蟲氍毹紅深五雲熱漏壺水盡蟾蜍渇¶
欲借金莖一寸氷滿堂笑㸔妲娥月¶
<pb:KR4d0442_WYG_002-10a>¶
　　詠史¶
殽函恃險竟何如虎視乾坤歸六虛空向人間焚典籍¶
宫中尚有不韋書¶
歌風臺上凜英雄玉斗鴻門事已空何事封侯先雍齒¶
可怜紀信竟無功¶
　　初月¶
初月浮新彩秋清過雨霑含輝猶脉脉凝望極纎纎玉¶
兎知何處金鈎忽上簾西山彩霞外容易别髙簷¶
<pb:KR4d0442_WYG_002-10b>¶
　　中秋翫月初陽臺有約不徃夜分有作明日寄同¶
　　　約諸公¶
今夜仙臺月清寒發夜深遲囬阻雲物悵望憶登臨玉¶
管閑清吹銀河耿太陰無才媿𤣥度聊為續長吟¶
　　月色¶
月色今宵好當空一鑑全照雲收暮雨散影自遼天林¶
宻揺金屑簾疎漏玉泉有懐思謝尚捨棹泊長川¶
　　題吳孟郯畫溪山雨霽圖¶
<pb:KR4d0442_WYG_002-11a>¶
雨過西風晩陰晴向此分溪山浄如染猶有未歸雲¶
　　聞蟬¶
城郭南風裏今朝始聴蟬忽如髙樹杪瀉落半岩泉耳¶
静生涼思窻開醒晝眠無因飽清露愛爾似神仙¶
　　如上人字月印詩¶
海色涵天碧金波湛玉壺山河同影幻上下合空無圓¶
覺名方定真如道豈殊盧敖一囬首照水弄𤣥珠¶
　　贈馮供奉二絶句¶
<pb:KR4d0442_WYG_002-11b>¶
朝元閣上五色牋囬首春風二十年今日相逢宫樹老¶
始知方朔是神仙¶
開元天寶夢中春曽捧泥金下紫宸舞㡌槿花容易落¶
等閑老却太平人¶
　　過玉泉¶
東山白石路霜草相因依碧泉吐明珠隠隠涵玉輝拊¶
闌紫鱗驚日暮倒影歸犀火或可然吾當測幽㣲¶
　　尚方連環歌為孫康侯徵君作(有序/)¶
<pb:KR4d0442_WYG_002-12a>¶
　徵君應聘之明年召對日親錫以連環其環隠起旋¶
　螭左右鱗㳫轉軸其在後合之則環面俱隠開則復¶
　連綰以碧縚寵禮之厚者昔明皇賜宋璟金著以表¶
　其直此其比徳歟因獲載觀俾作連環歌¶
尚方結緑藍田春鹿盧宛轉開龍鱗神妃輾輪出宫沼¶
躩落夔螭盤素雲朝元真人紫霞客宣室金門曉初入¶
奚官捧環天語開調笑耕烟種雙璧青絲綰空作藍綬¶
淺綴流蘓玉虹走歸來佩服對虛皇千秋萬嵗南山夀¶
<pb:KR4d0442_WYG_002-12b>¶
　　聽張供奉歌赤壁二首¶
蒼顔白髮紫雲歌舊説秦青奈爾何一曲貫珠聴不盡¶
西風餘韻繞庭柯¶
銅臺翠瓦散春烟歌舞人空曲尚傳不意秋風寥落後¶
江南更識李龜年¶
　　寄奉化任叔實¶
釣鼇海上任公子曽與莊周釣秋水長風鼔浪非所憂¶
斷掣虹霓未云巳時人聞此謂我夸我聞為君長驚嗟¶
<pb:KR4d0442_WYG_002-13a>¶
欐梁不為䑕穴用天河乃可横仙槎君家昔住海東邑¶
栁侯一見如曽識相逢大笑傾酒壺誦君文章洗胷臆¶
東風吹船忽西下揚馬聲名孰相借醯雞未信雲中鸞¶
結緑青萍豈聞價人才自古難過知丈夫未肯輕揚眉¶
杜陵豈是不鳴者孟生老作襄陽兒炎歊吹風九天熱¶
相憶林幽灑雲髮拄杖可待或有期為掃秋空待明月¶
　　題李仲賔使君畫瀟湘烟雨竹¶
緑雲繞湘川九疑亦㣲茫帝子不可見碧鸞自翺翔李¶
<pb:KR4d0442_WYG_002-13b>¶
侯灑秋毫冉冉烟雨鄉猿嘯非我聽龍枝日騰驤緬懐¶
濯纓人於焉詠滄浪折我青琅玕與之拂扶桑¶
　¶
　¶
　¶
　¶
　¶
　竹素山房詩集巻二¶
