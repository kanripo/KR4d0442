# -*- mode: mandoku-view; -*-
#+TITLE: 竹素山房詩集
#+DATE: 2015-08-25 00:09:20.671533
#+PROPERTY: ID KR4d0442
#+PROPERTY: BASEEDITION WYG    
#+PROPERTY: JUAN 提要
<pb:KR4d0442_WYG_000-1a>¶
欽定四庫全書　　　　　集部五¶
　竹素山房詩集　　　　　别集類四(元/)¶
　　提要¶
　　　　(臣/)等謹案竹素山房詩集三巻元吾丘衍撰¶
　　　　衍字子行其先本太末人居于錢塘其名或¶
　　　　稱吾衍或稱郚衍或稱吾世衍其號或曰竹¶
　　　　素或曰竹房或曰貞白工𨽻書精小篆兼通¶
　　　　聲音律吕之學所著有尚書要畧聽𤣥集九¶
<pb:KR4d0442_WYG_000-1b>¶
　　　　歌譜重正卦氣道書援神契説文續解今皆¶
　　　　未見惟楚史檮杌晉文春秋學古編周秦刻¶
　　　　石音釋四書已別著録子史二部中此其所¶
　　　　著詩集而文二篇亦附焉衍自比郭忠恕性¶
　　　　剛希偶貴人求見者輙拒不納王禕傳稱東¶
　　　　平徐子方持部使節命駕訪子行子行亦為¶
　　　　一一評定所蓄器物欵識人皆稱其下士而¶
　　　　衍集中又有送商繼顯詩云君能下士傾里¶
<pb:KR4d0442_WYG_000-2a>¶
　　　　閭時嘗過我談詩書丈夫貴義乃如此髙懐¶
　　　　可似東平徐是當時折節與交者固不獨子¶
　　　　方一人矣其詩不屑屑謹守繩墨而逸氣流¶
　　　　蕩清新獨闢塵客俗骨剗掃殆盡可稱一時¶
　　　　作手晚年為人所累被攝得釋持一詩別其¶
　　　　友仇逺徑去不知所之既而知其自沈死其¶
　　　　詩云劉伶一鍤事徒然蝴蝶西飛別有天欲¶
　　　　語太𤣥何處問西泠西畔斷橋邊別見于釋¶
<pb:KR4d0442_WYG_000-2b>¶
　　　　宗泐集而此三巻中無之意者遺稿為衍所¶
　　　　自編故未經載入歟朱存理樓居襍著有書¶
　　　　吾氏類集一篇稱虞山襍抄内有竹房集三¶
　　　　巻予家有其招雨師文等篇遺迹一冊録附¶
　　　　集後其巻帙與此本合蓋猶舊帙云乾隆四¶
　　　　十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
