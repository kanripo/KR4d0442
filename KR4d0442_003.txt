# -*- mode: mandoku-view; -*-
#+TITLE: 竹素山房詩集
#+DATE: 2015-08-25 00:09:20.725120
#+PROPERTY: ID KR4d0442
#+PROPERTY: BASEEDITION WYG    
#+PROPERTY: JUAN 卷三
<pb:KR4d0442_WYG_003-1a>¶
欽定四庫全書¶
　竹素山房詩集巻三¶
　　　　　　　　　　　　元　吾丘衍　撰¶
　　讀孫康侯北游集¶
丹鳳昔飛舞銜書出天京孫登起蘓門赴此萬里行覽¶
古愜幽趣題詩播清聲琅琅四百篇徃徃物外情歴險¶
客懐倦凭髙壯心驚歸來髩如絲蘭草秋露榮年貌不¶
可恃浮雲竟縱橫論交故人稀矯首朔雁鳴江漢十年¶
<pb:KR4d0442_WYG_003-1b>¶
外逺遊慰平生¶
　　香囊¶
蟬翼輕綃玉縷稀碧花瑶草鬬芳菲一方彩霧籠清氣¶
半剪春風戀薄衣楚水佩閑江艸怨東山碁罷野蜂飛¶
金猊灰冷休重炷鳳帶流蘓舞翠幃¶
　　沈堯道寄棃花¶
山中折花揺白雲一枝贈我寒食春薄簾隔晴不須巻¶
恐隨蝴蝶飛成塵¶
<pb:KR4d0442_WYG_003-2a>¶
　　秋晩¶
入夜寒砧作秋蟲語亦哀易催風物改不逐日車移疎¶
懶終何益優游每在茲重陽今又過興盡菊花期¶
　　春日尋玉清陸尊師不遇留題几上¶
我來初陽山髙步陵春風竹松一何陰欝翠入半空稽¶
首勾漏仙擬覔脩静翁飛駕忽有適閑房卧絲桐翻書¶
慰遥心觀化嗟轉蓬欲問玉虚事神物若為通白羽何¶
處來猶自碧海東憑爾寄我思揚言(闕/)¶
<pb:KR4d0442_WYG_003-2b>¶
　　玉佩謡¶
昆吾剪月吹天風鸞絲貫縷聲瓏瓏珠華闌珊舞回步¶
宓妃催喚蓬萊宫聨翩鳳帶春風碎曳雨揺雲楚腰醉¶
仙人琪樹生晩寒洞中敲折青琅玕¶
　　巻荷¶
破荇穿萍碍緑波雙尖揺蕩碧雲柯水荷要織芙蓉錦¶
借與鮫人紫玉梭¶
　　觀水¶
<pb:KR4d0442_WYG_003-3a>¶
雨後長流寫急湍奔雷轉石噴虛寒憑誰掛起三千尺¶
試作廬山瀑布㸔¶
　　南風清¶
鳴蜩無聲秋雨空半山影落殘霞紅手攜白羽坐晩色¶
長松鼓舞來天風¶
　　九日雨中寄玉清道侣¶
野徑黄花發蕪城忽暮秋已成彭澤懶不作汝南游鳬¶
舄終遐舉匏𤓰豈暫留相㸔風雨際何用識江州¶
<pb:KR4d0442_WYG_003-3b>¶
　　暮嵗即事¶
北風竟日吹寒雨雲濕天低鳥不飛殘雪山中消巳盡¶
早梅江上見猶稀年光忽去足可惜壯心空在每多違¶
東郊明朝春色動樓前應可瞻晴輝¶
　　桃花¶
絳彩酣春色嬌香膩午風誰云蜀江浪不與武陵通度¶
朔千年在𤣥都一夜空粧臺意無盡餘恨滿青銅¶
　　歸鴈¶
<pb:KR4d0442_WYG_003-4a>¶
南國春時不似秋春風腸斷燕飛樓憑君莫問空中字¶
一帶聨翩寫去愁¶
　　古采蓮¶
濕風吹花生冷香馮夷為舞水絲裳霏霏粉金飄晩塘¶
浮蘭舟鼔桂楫歌采蓮為君發遲遲歸來㺯明月¶
　　送人歸隠¶
郭臺賢夣逺黄金奕奕良才竟陸沉朽索豈維千里馬¶
樊籠難畜九臯禽雲霄我漫存髙志竹素君能契夙心¶
<pb:KR4d0442_WYG_003-4b>¶
此去扁舟忽囬首他年野服重相尋¶
　　范令新茶詩¶
南山發榮秀金彩布曉陽驚雷爾何遲奕葉粲以芳園¶
夫履晨露采掇盈篚筐石火不待温變此嘉卉蒼仙㽔¶
入京甸茲焉得餘香晨寒井浮花鼎暖雪汎光起坐豁¶
幽思形神共相忘玉漿瓊房仙啟齒為我嘗却顧玉川¶
子招攜碧雲鄉¶
　　柳絲效李義山¶
<pb:KR4d0442_WYG_003-5a>¶
細縷垂窻戸依依影若空無因夣春服有恨織東風葉¶
小眉何在蠶成意不同商絃未須絶恐怨楚王宫¶
　　和張養明九日人名絶句¶
晉朝神器已危傾天下飛塵尚未清當日倘無王刺史¶
有誰攜酒訪淵明¶
九日龍山盛管絃此時司馬亦醺然不因席上西風起¶
誰識叅軍孟萬年¶
　　(題闕/)¶
<pb:KR4d0442_WYG_003-5b>¶
鄭子吾楚秀文章煥神淵北望言逺遊手把泗水邊昔¶
我識汶叟嘗聞魯山川居民有淳風古服尚宛然今送¶
子復去鴻飛冒寒天長河合層氷土井無暖泉雪片沒¶
枯草嚴風折重綿長歌杏壇春俯拜闕里前行道各有¶
志韶音振朱弦回首郭愧臺期君步雲烟¶
　　張伯雨贈黄精¶
山中有靈草乃云太陽精況聞天老言餌之可長生故¶
人赤松意分贈慰我情玉津比𤣥芝采采三秀英我願¶
<pb:KR4d0442_WYG_003-6a>¶
服此久飄然出寰瀛綠髮無秋霜身如羽翰輕舉臂入¶
霄漢丹臺列髙名手把金芙蓉與君遊太清¶
　　寄柯徳楊¶
蘭色驚秋色來儀困赤霄無書能累月慰我忽今朝道¶
在非彈瑟途窮豈折腰山陰清絶地且為息炎歊¶
　　落鴈圖¶
水天曽見真如畫烟雨還㸔畫似真沙上一行飛又去¶
江南老盡白頭人¶
<pb:KR4d0442_WYG_003-6b>¶
　　暢上人文溪别業¶
文暢青蓮客回溪别業開南山當驃騎東海極蓬萊空¶
鏡思懸錫中流且度杯相尋多法侣冉冉下天台¶
　　聞蔣𢎞父重五遊葛嶺有詩因寄五首¶
湖雨朝仍作山雲晝不開竹枝蒼鳳濕石蘚紫雲堆放¶
飲多仙興狂歌欠我來平生慕函谷擬學抱闗梅¶
雨急簷檻冷牆陰薜茘長清游能不阻羽士復相忘巾¶
子山雲黒鵝兒酒色黄遥伶佩蘭客寂寞向三湘¶
<pb:KR4d0442_WYG_003-7a>¶
山路行踈雨真游自有期問舟尋古井把酒賦新詩巳¶
似陶元亮能無逺法師道人相問好我到未多時¶
海中有蓬萊萬里阻弱水靈蹤不可到真境復在此丹¶
藏碧山秀臺空白雲起何能錬金沙徃結浮丘子¶
危亭出空山葛公仙祠古松聲起𤣥籟竹林散飛雨觀¶
身嗟雲浮傾觴慕遐舉吾將復朝陽人事遽如許¶
　　權上人翠玉軒¶
道人坐西軒此君對幽獨碧雲曉不去清風晝相續爐¶
<pb:KR4d0442_WYG_003-7b>¶
香誦楞伽(闕/)　　心目我亦超世士金篇屢嘗讀待我¶
山中來更尋虎溪陸¶
　　送友人還江西¶
文彩垂星虹欲獻明光宫琉璃水沉紫烟潤花生彩筆¶
揺春風行行辭家幾千里交游每結青雲士爾來客舍¶
依我隣夷說悠徳不歸意燕山五色雪舞花大河一夜¶
回仙槎故園桂松色依舊人民城郭還驚嗟丈夫平生¶
(原闕/)¶
<pb:KR4d0442_WYG_003-8a>¶
　¶
　¶
　¶
　　栁枝詞¶
一徑梨花過雨霑日華浮動碧絲簾前軒插遍垂楊栁¶
㸔舞春風(闕/)　簷¶
　　贈吳孟郯¶
孟郯今畫妙揮灑得天真夙昔來仙骨清髙似古人忘¶
<pb:KR4d0442_WYG_003-8b>¶
機惟我共知巳復誰隣忽寄桓𤣥宅飛騰易有神¶
　　春雪寄戴衆甫¶
春雪飛能急春風曉更寒已判終日飲不厭倚樓㸔山¶
鵲鳴聲碎江梅舊蕋殘無因訪安道大野正澷澷¶
　　宣城陳公輔曉訪贈鏡¶
古鏡若寶劒千年有光芒銅花紫苔紋不染氷井涼客¶
有陳孟公旅宦自逺方清曉訪我舍主賔共相忘隠隠¶
懐䄂中出此片月光卧視復仰照依㣲見陵陽秋水倒¶
<pb:KR4d0442_WYG_003-9a>¶
不飛七錦各異章撫玩樂此惠神交思悠長朗誦璚玖¶
音晨華翠雲張¶
　　和周翰林景逺夏日謝氏池亭¶
南軒過雨竹陰添翠羽叅差不碍簷一片好風何處起¶
蛟綃舞上碧絲簾¶
　　贈刋生林玉¶
我愛林生刻畫勞能於筆意見纎毫牙籖小字青銅印¶
頓使山房索價髙¶
<pb:KR4d0442_WYG_003-9b>¶
　　莫種樹¶
莫種樹種樹陰我屋長大如盖青茫茫何用春風暫時¶
緑¶
　　休洗紅¶
休洗紅洗紅紅在水舊紅因水來今復水中棄長安少¶
年多負恩漂毋猶自哀王孫¶
　　終南道士問漢碑¶
柱史談經地終南古跡存神仙能間出道徳豈虛言河¶
<pb:KR4d0442_WYG_003-10a>¶
漢秋雲冷城池海氣昏羽翰如可致細與問真源字灑¶
金壺墨傳聞古二仙崇臺何杳杳至道極𤣥𤣥令尹今¶
誰再延熹嵗巳千無由操九節悵望想雲烟¶
　　方壽父贈桂珠篇¶
嫦娥采香廣寒陌兎杵揺空響秋碧染香拂天移素烟¶
搗碎黄金失金色五絲繞環雲纚纚𤣥珠聨翩出秋水¶
天風羽衣生晩香蘭葉枯寒九華佩仙人騎羊白山下¶
招手蓬萊促烟駕樹邊吳質未全醒粉霞綬冷花飄零¶
<pb:KR4d0442_WYG_003-10b>¶
　　凍觧¶
凍解羣生發乾坤萬象新戀晴瞻曉日卧病惜佳辰堯¶
典文章在周原草木春吾衰已如此未省筆如神¶
　　吳仁甫送酒¶
雲液輕紅滴露珠玻璃盞内㸔如無秋深不管黄花老¶
為引仙人白玉壺¶
　　新嵗¶
新嵗來飄忽匆匆十日過晝眠方嘆息好景易蹉跎食¶
<pb:KR4d0442_WYG_003-11a>¶
薄終何補才荒幸不磨壯心猶激烈試誦醉時歌¶
　　立春日¶
今日春風至㝠濛細雨來已知蘓萬物況乃潤羣材徳¶
澤從茲布陽和向北回病軀方强飲霑洒望熈臺¶
　　贈刻圖書錢拱之男錢瓛二絶句¶
唐人小印網蛛絲漢篆陰文古且竒賴有錢生能識此¶
免將古譜較叅差¶
一種青銅自琢磨爾家銅色似宣和十年為爾騰聲價¶
<pb:KR4d0442_WYG_003-11b>¶
不道平生篆巳多¶
　　畫眉效李商隠¶
東風曉鏡照桃花蛾緑初調印淺紗嬌栁對分春葉淡¶
遥山横拂暮烟斜月鈎剪玉姮娥妬蟬翼飄雲衛女誇¶
誰識漢朝京兆尹少年膓斷楚天涯¶
　　送陸静復遊張公石室¶
騎驢入石璧我聞古仙人洞天秘雲烟道隠孰與親羽¶
士玉清侣浪跡寄隠淪鍊真(闕/)陽山採秀葛水濵乘興¶
<pb:KR4d0442_WYG_003-12a>¶
憶遐趣飄然問飈輪西風滿空山桂子玉露新(闕/)¶
有地天香散衣巾折桂勿乆品桃花易千春¶
　　喜雪¶
連嵗冬無雪今來忽應時臘前能屢白望久得相宜(闕/)¶
　　　　　　意不遲開軒一壺酒擬作夣魚詩¶
　　守嵗¶
四十明朝是燈花此是春鄉閭猶舊俗笑語雜比隣衰¶
髩難重黒芳年喜再新杜陵方自得獨酌任吾真¶
<pb:KR4d0442_WYG_003-12b>¶
　　招雨師文¶
大徳三年夏六月天旱不雨民以為憂且祠禱多不應¶
文士吾衍呼雨師而告之為之文而焚之曰穹宇之分¶
奠兮以溷以清噓以為煬兮吹之以冷爰施降之有序¶
兮下上以寧旁礡之有所或冷兮皇覽告余以不成惟¶
茲夏之亢盛兮草木暵以蚤零曷有渰之不沛兮火騰¶
轡兮輘兢望凱風之靡至兮嘑萍翳兮弗興魃倡披以¶
騁騖兮吾有哀夫民之懲龜大荒之畺&KR0908;兮爞后土之¶
<pb:KR4d0442_WYG_003-13a>¶
陰精恐暍死之駢道兮蔓天造之忠貞芻靈䗲兮齊以¶
盛神之徠兮靁為霆欵帝阬子復徠下庶九有兮民惟¶
正圉赤魃兮山以圍風爾駕兮雲爾旗𤣥澤下兮萬福¶
釐陳吾辭兮其陳茲¶
　　桃花雨樂府一章寄翼之¶
秦源春夣陽臺晩風散驚紅作秋苑閑陰碧樹揺暖雲¶
茸苔羅水香氛氲蝶飛不濕烟綿路吳娥怨澁鸞階步¶
參差海羽雙燕來依㣲石舞瀟湘回¶
<pb:KR4d0442_WYG_003-13b>¶
　　古詩一首送翼之回吳¶
游子動歸思南風起秋聲我亦當此時相送難為情交¶
朋尚如斯況爾懐父兄三吳亦隣邦一水非逺程君還¶
姑蘓臺我留鳳凰城両地各相望馳心互奔傾流光若¶
頽波彼此即寓萍浮世苦離散輾轉百慮縈何能慰余¶
懐握手徒营營¶
　　次韻謝翼之¶
華翰西臺妙文章五鳳樓美才須比玉直道豈如鈎吴¶
<pb:KR4d0442_WYG_003-14a>¶
苑辭春色江風散旅愁吾廬正瀟颯二仲得羊求¶
　　菌耳徧沃野¶
菌耳徧沃野瓊芝亦芬芳羣陰掩其茨誰復知爾良我¶
願得此草移根植崇岡閑攀紫金㽔挹露晞朝陽服食¶
換緑髓輕舉過紫皇招攜三辰游與之同輝光¶
　　與隣寓人隔壁對月夜話¶
禦宼連牆屋神交得謝瞻(謝有隔屋/夜語事)偶逢吾所契共語¶
月當簷㣲禄終何補良才尚此淹憑君縱𤣥論未怪發¶
<pb:KR4d0442_WYG_003-14b>¶
幽潜¶
　　將進酒¶
年少不再得朱顔易凋零春濃不作賞春去春風亦笑¶
人無情平湖照天浮醁醽湖邊栁色蛾眉青逺山空翠¶
盡烟淡扁舟畫舸何縱橫金壺有酒君且傾桑田屢變¶
湖邊亭人生得意且酣暢羲和六轡無停行我吹玉簫¶
對楊柳君當長歌更揮手意闌酒盡各自歸榮辱於人¶
復何有神仙休錬九轉丹焦身苦思良為難不如逢春¶
<pb:KR4d0442_WYG_003-15a>¶
對酒但適意且與笑樂開心顔¶
　　金魚曲二首¶
錦霓散影飛海空霞漿浩飲酣羣龍紫鱗一夜變春色¶
瓊丹照耀桃花紅珊瑚折鈎舞條脱守宫暗泣凝嬌血¶
碧塘烟水涵霧沙水中火色神仙家天吳䰟驚夣欲死¶
神輝煌煌赤龍子¶
仙人剪霞擲波淺紅玉依㣲錦光晩絳綃落佩流彎環¶
碧水悠溶暖嬌轉桃花成鱗飛錦梭彩虹短折珊瑚柯¶
<pb:KR4d0442_WYG_003-15b>¶
玉璫移階照晨影御溝夣冷鴛鴦波¶
　　晩涼曲¶
南風吹雲散天碧髙槐無聲暮蟬寂彈冠罷沐氷紵香¶
輕握停揮素鸞翼衝風鳥羽南去遲弦月欲上光參差¶
飛(闕/)巻簾鈎網絲碧簟欲冷秋依依¶
　　仙興¶
天風無聲起蒼茫道人騎鶴方翺翔雲門不闗白玉洞¶
仙花吹落香滿牀¶
<pb:KR4d0442_WYG_003-16a>¶
　　雪中丘子正見過¶
風落天花飄酒尊巻簾閒見玉乾坤故人乘興遥相過¶
也勝王猷不到門¶
　　宻雪歌¶
長天雪低海鵬翼飛璚成花曉階白網幃斜揭螭尾銜¶
不放龍綃障春色陽春按徹秦曲斷酒色鵝黄獸香煖¶
錕鋙未照璀璨光月彩先浮碧雲盌梨花飛晴白日下¶
香老黄花絮飛野餘春不散流水風房結幽寒自蘭麝¶
<pb:KR4d0442_WYG_003-16b>¶
春來春去花亂蜂六花意與梨花同茂陵&KR0288;白意何事¶
未央瓦冷金莖空長歌郢中玉壺缺蘇武氊寒漢臣骨¶
相如肺渇思故園吳姬莫道匙金澁¶
　　七夕歌¶
瑶鬟初粧晩雲緑金雀低飛鳳凰玉曲闌十二開錦樓¶
簾巻鮫鮹老魚哭飈車帝子神光隨西風嵗嵗銀河期¶
玉蟾欲弦未光彩金針九孔行氷絲青蚨盤旋曉不去¶
露盤無聲竹枝曙¶
<pb:KR4d0442_WYG_003-17a>¶
　　錢良佑名記¶
吳郡錢翼之名良佑或告之曰佑字從人字書所無不¶
可也或又曰易之與詩佐佑字止作左右於書則為從¶
人或去人或者可也予謂之曰皆是也古書篆文字不¶
能備故六書有假借漢用𨽻字則稍備矣然有通用字¶
且仲尼之仲在漆書作中後雖從人不過以中為義猶¶
佐佑之左右也況尚書以漢出時人以𨽻字易科斗則¶
從人之佑出于𨽻也漢繁陽令楊君碑有大司農劉佑¶
<pb:KR4d0442_WYG_003-17b>¶
碑用𨽻字則漢有佑字明矣由是則士之生乎漢後者¶
名此佑字不為無據當存名如故唐人有杜佑作通典¶
云¶
　¶
　¶
　¶
　¶
　竹素山房詩集巻三¶
